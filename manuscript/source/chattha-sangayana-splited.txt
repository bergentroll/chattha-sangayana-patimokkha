Pubbakaraṇaṃ

Sammajjanī padīpo ca, udakaṃ āsanena ca;
Uposathassa etāni, pubbakaraṇaṃ iti vuccati.

Pubbakiccaṃ

Chanda, pārisuddhi, utu akkhānaṃ, bhikkhugaṇanā ca ovādo;
Uposathassa etāni, pubbakiccaṃ iti vuccati.

Pattakallāṅgā

Uposatho, yāvatikā ca bhikkhū kammappattā;
Sabhāga āpattiyo ca na vijjanti;
Vajjanīyā ca puggalā tasmiṃ na honti, pattakallaṃ iti vuccati.

Pubbakaraṇapubbakiccāni samāpetvā desitāpattikassa samaggassa bhikkhusaṅghassa anumatiyā pātimokkhaṃ uddisituṃ ārādhanaṃ karoma.

Nidānuddeso

Suṇātu me bhante saṅgho. Ajja uposatho pannaraso, yadi saṅghassa pattakallaṃ, saṅgho uposathaṃ kareyya, pātimokkhaṃ uddiseyya.

Kiṃ saṅghassa pubbakiccaṃ? Pārisuddhiṃ āyasmanto ārocetha, pātimokkhaṃ uddisissāmi, taṃ sabba eva santā sādhukaṃ suṇoma manasi karoma. Yassa siyā āpatti, so āvikareyya, asantiyā āpattiyā tuṇhī bhavitabbaṃ, tuṇhī bhāvena kho pana āyasmante parisuddha iti vedissāmi. Yathā kho pana paccekapuṭṭhassa veyyākaraṇaṃ hoti, evaṃ evaṃ evarūpāya parisāya yāvatatiyaṃ anusāvitaṃ hoti. Yo pana bhikkhu yāva tatiyaṃ anusāviyamāne saramāno santiṃ āpattiṃ na avikareyya, sampajāna musā vādassa hoti. Sampajāna musā vādo kho pana āyasmanto antarāyiko dhammo vutto bhagavatā, tasmā saramānena bhikkhunā āpannena visuddha apekkhena santī āpatti āvikātabbā, āvikatā hi assa phāsu hoti.

Uddiṭṭhaṃ kho āyasmanto nidānaṃ. Tattha āyasmante pucchāmi, kacci ettha parisuddhā, dutiyaṃ api pucchāmi, kacci ettha parisuddhā, tatiyaṃ api pucchāmi, kacci ettha parisuddhā, parisuddha ettha āyasmanto, tasmā tuṇhī, evaṃ etaṃ dhārayāmi iti.

Nidānaṃ niṭṭhitaṃ.

Pārājikuddeso

Tatrime cattāro pārājikā dhammā uddesaṃ āgacchanti.

Pārājika 1. Methunadhamma
Yo pana bhikkhu bhikkhūnaṃ sikkhā sājīva samāpanno sikkhaṃ appaccakkhāya dubbalyaṃ anāvikatvā methunaṃ dhammaṃ paṭiseveyya, antamaso tiracchānagatāya api, pārājiko hoti asaṃvāso.

Pārājika 2. Adinna ādāna
Yo pana bhikkhu gāmā vā araññā vā adinnaṃ theyya saṅkhātaṃ ādiyeyya, yathā rūpe adinna ādāne rājāno coraṃ gahetvā haneyyuṃ vā bandheyyuṃ vā pabbājeyyuṃ vā coro asi bālo asi mūḷh osi theno asi iti, tathā rūpaṃ bhikkhu adinnaṃ ādiyamāno ayaṃ api pārājiko hoti asaṃvāso.

Pārājika 3. Manussaviggaha
Yo pana bhikkhu sañcicca manussa viggahaṃ jīvitā voropeyya, sattha hārakaṃ vā assa pariyeseyya, maraṇavaṇṇaṃ vā saṃvaṇṇeyya, maraṇāya vā samādapeyya ambho purisa kiṃ tuyha iminā pāpakena dujjīvitena, mataṃ te jīvitā seyyo iti, iti citta mano citta saṅkappo aneka pariyāyena maraṇa vaṇṇaṃ vā saṃvaṇṇeyya, maraṇāya vā samādapeyya, ayaṃ api pārājiko hoti asaṃvāso.

Pārājika 4. Uttarimanussadhamma
Yo pana bhikkhu anabhijānaṃ uttari manussa dhammaṃ atta upanāyikaṃ alaṃ ariya ñāṇa dassanaṃ samudācareyya iti jānāmi, iti passāmi iti, tato aparena samayena samanuggāhīyamāno vā asamanuggāhīyamāno vā āpanno visuddha apekkho evaṃ vadeyya ajānaṃ evaṃ āvuso avacaṃ jānāmi, apassaṃ passāmi, tucchaṃ musā vilapiṃ iti, aññatra adhimānā, ayaṃ api pārājiko hoti asaṃvāso.

Uddiṭṭhā kho āyasmanto cattāro pārājikā dhammā. Yesaṃ bhikkhu aññataraṃ vā aññataraṃ vā āpajjitvā na labhati bhikkhūhi saddhiṃ saṃvāsaṃ yathā pure, tathā pacchā, pārājiko hoti asaṃvāso. Tattha āyasmante pucchāmi, kacci ettha parisuddhā, dutiyaṃ api pucchāmi, kacci ettha parisuddhā, tatiyaṃ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṃ etaṃ dhārayāmi iti.

Pārājikaṃ niṭṭhitaṃ

Saṅghādisesuddeso

Ime kho pana āyasmanto terasa saṅghādisesā dhammā uddesaṃ āgacchanti.

Saṅghādisesa 1. Sukkavissaṭṭhi
Sañcetanikā sukka vissaṭṭhi aññatra supinantā saṅghādiseso.

Saṅghādisesa 2. Kāyasaṃsagga
Yo pana bhikkhu otiṇṇo vipariṇatena cittena mātugāmena saddhiṃ kāyasaṃsaggaṃ samāpajjeyya hattha gāhaṃ vā veṇi gāhaṃ vā aññatarassa vā aññatarassa vā aṅgassa parāmasanaṃ, saṅghādiseso.

Saṅghādisesa 3. Duṭṭhullavācā
Yo pana bhikkhu otiṇṇo vipariṇatena cittena mātugāmaṃ duṭṭhullāhi vācāhi obhāseyya yathā taṃ yuvā yuvatiṃ methuna upasaṃhitāhi, saṅghādiseso.

Saṅghādisesa 4. Attakāmapāricariya
Yo pana bhikkhu otiṇṇo vipariṇatena cittena mātugāmassa santike atta kāma pāricariyāya vaṇṇaṃ bhāseyya etaṃ aggaṃ bhagini pāricariyānaṃ yā mādisaṃ sīlavantaṃ kalyāṇa dhammaṃ brahmacāriṃ etena dhammena paricareyya iti methuna upasaṃhitena, saṅghādiseso.

Saṅghādisesa 5. Sañcaritta
Yo pana bhikkhu sañcarittaṃ samāpajjeyya itthiyā vā purisa matiṃ purisassa vā itthi matiṃ, jāyattane vā jārattane vā, antamaso taṅkhaṇikāya api, saṅghādiseso.

Saṅghādisesa 6. Kuṭikāra
Saññācikāya pana bhikkhunā kuṭiṃ kārayamānena assāmikaṃ atta uddesaṃ pamāṇikā kāretabbā, tatridaṃ pamāṇaṃ, dīghaso dvādasa vidatthiyo sugata vidatthiyā, tiriyaṃ sattantarā, bhikkhū abhinetabbā vatthu desanāya, tehi bhikkhūhi vatthu desetabbaṃ anārambhaṃ saparikkamanaṃ. Sārambhe ce bhikkhu vatthusmiṃ aparikkamane saññācikāya kuṭiṃ kāreyya, bhikkhū vā anabhineyya vatthu desanāya, pamāṇaṃ vā atikkāmeyya, saṅghādiseso.

Saṅghādisesa 7. Vihārakāra
Mahallakaṃ pana bhikkhunā vihāraṃ kārayamānena sassāmikaṃ atta uddesaṃ bhikkhū abhinetabbā vatth udesanāya, tehi bhikkhūhi vatthu desetabbaṃ anārambhaṃ saparikkamanaṃ. Sārambhe ce bhikkhu vatthusmiṃ aparikkamane mahallakaṃ vihāraṃ kāreyya, bhikkhū vā anabhineyya vatthu desanāya, saṅghādiseso.

Saṅghādisesa 8. Duṭṭhadosa
Yo pana bhikkhu bhikkhuṃ duṭṭho doso appatīto amūlakena pārājikena dhammena anuddhaṃseyya api eva nāma naṃ imamhā brahmacariyā cāveyyaṃ iti, tato aparena samayena samanuggāhīyamāno vā asamanuggāhīyamāno vā amūlakaṃ ca eva taṃ adhikaraṇaṃ hoti, bhikkhu ca dosaṃ patiṭṭhāti, saṅghādiseso.

Saṅghādisesa 9. Aññabhāgiya
Yo pana bhikkhu bhikkhuṃ duṭṭho doso appatīto añña bhāgiyassa adhikaraṇassa kiñci desaṃ lesa mattaṃ upādāya pārājikena dhammena anuddhaṃseyya api eva nāma naṃ imamhā brahmacariyā cāveyyaṃ iti, tato aparena samayena samanuggāhīyamāno vā asamanuggāhīyamāno vā aññabhāgiyaṃ ca eva taṃ adhikaraṇaṃ hoti koci deso lesa matto upādinno, bhikkhu ca dosaṃ patiṭṭhāti, saṅghādiseso.

Saṅghādisesa 10. Saṅghabheda
Yo pana bhikkhu samaggassa saṅghassa bhedāya parakkameyya, bhedana saṃvattanikaṃ vā adhikaraṇaṃ samādāya paggayha tiṭṭheyya, so bhikkhu bhikkhūhi evaṃ assa vacanīyo ma āyasmā samaggassa saṅghassa bhedāya parakkami, bhedana saṃvattanikaṃ vā adhikaraṇaṃ samādāya paggayha aṭṭhāsi, sameta āyasmā saṅghena, samaggo hi saṅgho sammodamāno avivadamāno eka uddeso phāsu viharati iti, evaṃ ca so bhikkhu bhikkhūhi vuccamāno tatha eva paggaṇheyya, so bhikkhu bhikkhūhi yāva tatiyaṃ samanubhāsitabbo tassa paṭinissaggāya, yāva tatiyaṃ ce samanubhāsiyamāno taṃ paṭinissajjeyya, iti etaṃ kusalaṃ, no ce paṭinissajjeyya, saṅghādiseso.

Saṅghādisesa 11. Bhedānuvattaka
Tassa eva kho pana bhikkhussa bhikkhū honti anuvattakā vaggavādakā eko vā dve vā tayo vā, te evaṃ vadeyyuṃ ma āyasmanto etaṃ bhikkhuṃ kiñci avacuttha, dhamma vādī ca eso bhikkhu, vinaya vādī ca eso bhikkhu, amhākaṃ ca eso bhikkhu chandaṃ ca ruciñca ādāya voharati, jānāti, no bhāsati, amhākaṃ etaṃ khamati iti, te bhikkhū bhikkhūhi evaṃ assu vacanīyā ma āyasmanto evaṃ avacuttha, na ca eso bhikkhu dhamma vādī, na ca eso bhikkhu vinaya vādī, ma āyasmantānaṃ api saṅghabhedo ruccittha, sameta āyasmantānaṃ saṅghena, samaggo hi saṅgho sammodamāno avivadamāno eka uddeso phāsu viharati iti, evaṃ ca te bhikkhū bhikkhūhi vuccamānā tatha eva paggaṇheyyuṃ, te bhikkhū bhikkhūhi yāvatatiyaṃ samanubhāsitabbā tassa paṭinissaggāya, yāvatatiyaṃ ce samanubhāsiyamānā taṃ paṭinissajjeyyuṃ, iti etaṃ kusalaṃ, no ce paṭinissajjeyyuṃ, saṅghādiseso.

Saṅghādisesa 12. Dubbaca
Bhikkhu pana eva dubbaca jātiko hoti uddesa pariyāpannesu sikkhāpadesu bhikkhūhi saha dhammikaṃ vuccamāno attānaṃ avacanīyaṃ karoti mā maṃ āyasmanto kiñci avacuttha kalyāṇaṃ vā pāpakaṃ vā, ahaṃ api āyasmante na kiñci vakkhāmi kalyāṇaṃ vā pāpakaṃ vā, viramatha āyasmanto mama vacanāya iti, so bhikkhu bhikkhūhi evaṃ assa vacanīyo ma āyasmā attānaṃ avacanīyaṃ akāsi, vacanīyaṃ eva āyasmā attānaṃ karotu, āyasmā api bhikkhū vadatu saha dhammena, bhikkhūpi āyasmantaṃ vakkhanti sahadhammena, evaṃ saṃvaddhā hi tassa bhagavato parisā yada idaṃ aññaṃ añña vacanena aññaṃ añña vuṭṭhāpanena iti, evaṃ ca so bhikkhu bhikkhūhi vuccamāno tatha eva paggaṇheyya, so bhikkhu bhikkhūhi yāvatatiyaṃ samanubhāsitabbo tassa paṭinissaggāya, yāvatatiyaṃ ce samanubhāsiyamāno taṃ paṭinissajjeyya, iti etaṃ kusalaṃ, no ce paṭinissajjeyya, saṅghādiseso.

Saṅghādisesa 13. Kuladūsaka
Bhikkhu pana eva aññataraṃ gāmaṃ vā nigamaṃ vā upanissāya viharati kula dūsako pāpa samācāro, tassa kho pāpakā samācārā dissanti ca eva suyyanti ca, kulāni ca tena duṭṭhāni dissanti ca eva suyyanti ca, so bhikkhu bhikkhūhi evaṃ assa vacanīyo āyasmā kho kula dūsako pāpa samācāro, āyasmato kho pāpakā samācārā dissanti ca eva suyyanti ca, kulāni ca āyasmatā duṭṭhāni dissanti ca eva suyyanti ca, pakkamata āyasmā imamhā āvāsā, alaṃ te idha vāsena iti, evaṃ ca so bhikkhu bhikkhūhi vuccamāno te bhikkhū evaṃ vadeyya chanda gāmino ca bhikkhū, dosa gāmino ca bhikkhū, moha gāmino ca bhikkhū, bhaya gāmino ca bhikkhū tādisikāya āpattiyā ekaccaṃ pabbājenti, ekaccaṃ na pabbājenti iti, so bhikkhu bhikkhūhi evaṃ assa vacanīyo ma āyasmā evaṃ avaca, na ca bhikkhū chandagāmino, na ca bhikkhū dosagāmino, na ca bhikkhū mohagāmino, na ca bhikkhū bhayagāmino, āyasmā kho kuladūsako pāpasamācāro, āyasmato kho pāpakā samācārā dissanti ca eva suyyanti ca, kulāni ca āyasmatā duṭṭhāni dissanti ca eva suyyanti ca, pakkamata āyasmā imamhā āvāsā, alaṃ te idha vāsena iti, evaṃ ca so bhikkhu bhikkhūhi vuccamāno tatha eva paggaṇheyya, so bhikkhu bhikkhūhi yāvatatiyaṃ samanubhāsitabbo tassa paṭinissaggāya, yāvatatiyaṃ ce samanubhāsiyamāno taṃ paṭinissajjeyya, iti etaṃ kusalaṃ, no ce paṭinissajjeyya, saṅghādiseso.

Uddiṭṭhā kho āyasmanto terasa saṅghādisesā dhammā nava paṭhama āpattikā, cattāro yāva tatiyakā. Yesaṃ bhikkhu aññataraṃ vā aññataraṃ vā āpajjitvā yāvatīhaṃ jānaṃ paṭicchādeti, tāvatīhaṃ tena bhikkhunā akāmā parivatthabbaṃ. Parivuttha parivāsena bhikkhunā uttari chārattaṃ bhikkhu mānattāya paṭipajjitabbaṃ, ciṇṇa mānatto bhikkhu yattha siyā vīsatigaṇo bhikkhusaṅgho, tattha so bhikkhu abbhetabbo. Ekena api ce ūno vīsati gaṇo bhikkhusaṅgho taṃ bhikkhuṃ abbheyya, so ca bhikkhu anabbhito, te ca bhikkhū gārayhā, ayaṃ tattha sāmīci. Tattha āyasmante pucchāmi, kacci ettha parisuddhā, dutiyaṃ api pucchāmi, kacci ettha parisuddhā, tatiyaṃ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṃ etaṃ dhārayāmi iti.

Saṅghādiseso niṭṭhito

Aniyatuddeso

Ime kho pana āyasmanto dve aniyatā dhammā uddesaṃ āgacchanti.

Aniyata 1. Paṭhamaaniyata
Yo pana bhikkhu mātugāmena saddhiṃ eko ekāya raho paṭicchanne āsane alaṃ kammaniye nisajjaṃ kappeyya, taṃ enaṃ saddheyya vacasā upāsikā disvā tiṇṇaṃ dhammānaṃ aññatarena vadeyya pārājikena vā saṅghādisesena vā pācittiyena vā, nisajjaṃ bhikkhu paṭijānamāno tiṇṇaṃ dhammānaṃ aññatarena kāretabbo pārājikena vā saṅghādisesena vā pācittiyena vā, yena vā sā saddheyyavacasā upāsikā vadeyya, tena so bhikkhu kāretabbo, ayaṃ dhammo aniyato.

Aniyata 2. Dutiyaaniyata
Na hi eva kho pana paṭicchannaṃ āsanaṃ hoti na alaṃ kammaniyaṃ, alaṃ ca kho hoti mātugāmaṃ duṭṭhullāhi vācāhi obhāsituṃ, yo pana bhikkhu tathārūpe āsane mātugāmena saddhiṃ eko ekāya raho nisajjaṃ kappeyya, taṃ enaṃ saddheyyavacasā upāsikā disvā dvinnaṃ dhammānaṃ aññatarena vadeyya saṅghādisesena vā pācittiyena vā, nisajjaṃ bhikkhu paṭijānamāno dvinnaṃ dhammānaṃ aññatarena kāretabbo saṅghādisesena vā pācittiyena vā, yena vā sā saddheyyavacasā upāsikā vadeyya, tena so bhikkhu kāretabbo, ayaṃ api dhammo aniyato.

Uddiṭṭhā kho āyasmanto dve aniyatā dhammā. Tattha āyasmante pucchāmi, kacci ettha parisuddhā, dutiyaṃ api pucchāmi, kacci ettha parisuddhā, tatiyaṃ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṃ etaṃ dhārayāmi iti.

Aniyato niṭṭhito

Nissaggiyapācittiyā

Ime kho pana āyasmanto tiṃsa nissaggiyā pācittiyā dhammā uddesaṃ āgacchanti.

Nissaggiya Pācittiya 1. Kathina
Niṭṭhita cīvarasmiṃ bhikkhunā ubbhatasmiṃ kathine dasa āha paramaṃ atireka cīvaraṃ dhāretabbaṃ, taṃ atikkāmayato nissaggiyaṃ pācittiyaṃ.

Nissaggiya Pācittiya 2. Udosita
Niṭṭhita cīvarasmiṃ bhikkhunā ubbhatasmiṃ kathine ekarattaṃ api ce bhikkhu ti cīvarena vippavaseyya, aññatra bhikkhu sammutiyā nissaggiyaṃ pācittiyaṃ.

Nissaggiya Pācittiya 3. Akāla cīvara
Niṭṭhita cīvarasmiṃ bhikkhunā ubbhatasmiṃ kathine bhikkhuno pana eva akāla cīvaraṃ uppajjeyya, ākaṅkhamānena bhikkhunā paṭiggahetabbaṃ, paṭiggahetvā khippaṃ eva kāretabbaṃ, no ce assa pāripūri, māsaparamaṃ tena bhikkhunā taṃ cīvaraṃ nikkhipitabbaṃ ūnassa pāripūriyā satiyā paccāsāya. Tato ce uttari nikkhipeyya satiyā api paccāsāya, nissaggiyaṃ pācittiyaṃ.

Nissaggiya Pācittiya 4. Purāṇa cīvara
Yo pana bhikkhu aññātikāya bhikkhuniyā purāṇa cīvaraṃ dhovāpeyya vā rajāpeyya vā ākoṭāpeyya vā, nissaggiyaṃ pācittiyaṃ.

Nissaggiya Pācittiya 5. Cīvarapaṭiggahaṇa
Yo pana bhikkhu aññātikāya bhikkhuniyā hatthato cīvaraṃ paṭiggaṇheyya aññatra pārivattakā, nissaggiyaṃ pācittiyaṃ.

Nissaggiya Pācittiya 6. Aññātakaviññatti
Yo pana bhikkhu aññātakaṃ gahapatiṃ vā gahapatāniṃ vā cīvaraṃ viññāpeyya aññatra samayā, nissaggiyaṃ pācittiyaṃ. Tattha ayaṃ samayo, acchinnacīvaro vā hoti bhikkhu, naṭṭhacīvaro vā, ayaṃ tattha samayo.

Nissaggiya Pācittiya 7. Tatuttari
Taṃ ce aññātako gahapati vā gahapatānī vā bahūhi cīvarehi abhihaṭṭhuṃ pavāreyya, santara uttara paramaṃ tena bhikkhunā tato cīvaraṃ sāditabbaṃ. Tato ce uttari sādiyeyya, nissaggiyaṃ pācittiyaṃ.

Nissaggiya Pācittiya 8. Paṭhamaupakkhaṭa
Bhikkhuṃ pana eva uddissa aññātakassa gahapatissa vā gahapatāniyā vā cīvara cetāpannaṃ upakkhaṭaṃ hoti iminā cīvara cetāpannena cīvaraṃ cetāpetvā itthaṃ nāmaṃ bhikkhuṃ cīvarena acchādessāmi iti, tatra ce so bhikkhu pubbe appavārito upasaṅkamitvā cīvare vikappaṃ āpajjeyya sādhu vata maṃ āyasmā iminā cīvara cetāpannena evarūpaṃ vā evarūpaṃ vā cīvaraṃ cetāpetvā acchādehi iti kalyāṇa kamyataṃ upādāya, nissaggiyaṃ pācittiyaṃ.

Nissaggiya Pācittiya 9. Dutiyaupakkhaṭa
Bhikkhuṃ pana eva uddissa ubhinnaṃ aññātakānaṃ gahapatīnaṃ vā gahapatānīnaṃ vā paccekacīvara cetāpannāni upakkhaṭāni honti imehi mayaṃ paccekacīvara cetāpannehi paccekacīvarāni cetāpetvā itthana nāmaṃ bhikkhuṃ cīvarehi acchādessāma iti, tatra ce so bhikkhu pubbe appavārito upasaṅkamitvā cīvare vikappaṃ āpajjeyya sādhu vata maṃ āyasmanto imehi paccekacīvara cetāpannehi evarūpaṃ vā evarūpaṃ vā cīvaraṃ cetāpetvā acchādetha ubho eva santā ekena iti kalyāṇa kamyataṃ upādāya, nissaggiyaṃ pācittiyaṃ.

Nissaggiya Pācittiya 10. Rāja
Bhikkhuṃ pana eva uddissa rājā vā rājabhoggo vā brāhmaṇo vā gahapatiko vā dūtena cīvara cetāpannaṃ pahiṇeyya iminā cīvara cetāpannena cīvaraṃ cetāpetvā itthaṃ nāmaṃ bhikkhuṃ cīvarena acchādehi iti. So ce dūto taṃ bhikkhuṃ upasaṅkamitvā evaṃ vadeyya idaṃ kho, bhante, āyasmantaṃ uddissa cīvara cetāpannaṃ ābhataṃ, paṭiggaṇhātu āyasmā cīvara cetāpannaṃ iti. Tena bhikkhunā so dūto evaṃ assa vacanīyo na kho mayaṃ, āvuso, cīvara cetāpannaṃ paṭiggaṇhāma, cīvaraṃ ca kho mayaṃ paṭiggaṇhāma kālena kappiyaṃ iti. So ce dūto taṃ bhikkhuṃ evaṃ vadeyya atthi pana āyasmato koci veyyāvaccakaro iti. Cīvara atthikena, bhikkhave, bhikkhunā veyyāvaccakaro niddisitabbo ārāmiko vā upāsako vā eso kho, āvuso, bhikkhūnaṃ veyyāvaccakaro iti. So ce dūto taṃ veyyāvaccakaraṃ saññāpetvā taṃ bhikkhuṃ upasaṅkamitvā evaṃ vadeyya yaṃ kho, bhante, āyasmā veyyāvaccakaraṃ niddisi, saññatto so mayā, upasaṅkamata āyasmā kālena, cīvarena taṃ acchādessati iti. Cīvara atthikena, bhikkhave, bhikkhunā veyyāvaccakaro upasaṅkamitvā dvattikkhattuṃ codetabbo sāretabbo attho me, āvuso, cīvarena iti, dvattikkhattuṃ codayamāno sārayamāno taṃ cīvaraṃ abhinipphādeyya, iti etaṃ kusalaṃ, no ce abhinipphādeyya, catukkhattuṃ pañcakkhattuṃ chakkhattuṃ paramaṃ tuṇhībhūtena uddissa ṭhātabbaṃ, catukkhattuṃ pañcakkhattuṃ chakkhattuṃ paramaṃ tuṇhībhūto uddissa tiṭṭhamāno taṃ cīvaraṃ abhinipphādeyya, iti etaṃ kusalaṃ, tato ce uttari vāyamamāno taṃ cīvaraṃ abhinipphādeyya, nissaggiyaṃ pācittiyaṃ. No ce abhinipphādeyya, yatassa cīvara cetāpannaṃ ābhataṃ, tattha sāmaṃ vā gantabbaṃ, dūto vā pāhetabbo yaṃ kho tumhe āyasmanto bhikkhuṃ uddissa cīvara cetāpannaṃ pahiṇittha, na taṃ tassa bhikkhuno kiñci atthaṃ anubhoti, yuñjanta āyasmanto sakaṃ, mā vo sakaṃ vinassa iti, ayaṃ tattha sāmīci.

Kathinavaggo paṭhamo.

Nissaggiya Pācittiya 11. Kosiya
Yo pana bhikkhu kosiya missakaṃ santhataṃ kārāpeyya, nissaggiyaṃ pācittiyaṃ.

Nissaggiya Pācittiya 12. Suddhakāḷaka
Yo pana bhikkhu suddha kāḷakānaṃ eḷaka lomānaṃ santhataṃ kārāpeyya, nissaggiyaṃ pācittiyaṃ.

Nissaggiya Pācittiya 13. Dvebhāga
Navaṃ pana bhikkhunā santhataṃ kārayamānena dve bhāgā suddha kāḷakānaṃ eḷaka lomānaṃ ādātabbā, tatiyaṃ odātānaṃ, catutthaṃ gocariyānaṃ. Anādā ce bhikkhu dve bhāge suddha kāḷakānaṃ eḷaka lomānaṃ, tatiyaṃ odātānaṃ, catutthaṃ gocariyānaṃ, navaṃ santhataṃ kārāpeyya, nissaggiyaṃ pācittiyaṃ.

Nissaggiya Pācittiya 14. Chabbassa
Navaṃ pana bhikkhunā santhataṃ kārāpetvā cha vassāni dhāretabbaṃ, orena ce channaṃ vassānaṃ taṃ santhataṃ vissajjetvā vā avissajjetvā vā aññaṃ navaṃ santhataṃ kārāpeyya aññatra bhikkhu sammutiyā, nissaggiyaṃ pācittiyaṃ.

Nissaggiya Pācittiya 15. Nisīdanasanthata
Nisīdana santhataṃ pana bhikkhunā kārayamānena purāṇa santhatassa sāmantā sugata vidatthi ādātabbā dubbaṇṇa karaṇāya. Anādā ce bhikkhu purāṇa santhatassa sāmantā sugata vidatthiṃ, navaṃ nisīdana santhataṃ kārāpeyya, nissaggiyaṃ pācittiyaṃ.

Nissaggiya Pācittiya 16. Eḷaka loma
Bhikkhuno pana eva addhāna magga paṭipannassa eḷaka lomāni uppajjeyyuṃ, ākaṅkhamānena bhikkhunā paṭiggahetabbāni, paṭiggahetvā ti yojana paramaṃ sahatthā haritabbāni asante hārake. Tato ce uttari hareyya, asante api hārake, nissaggiyaṃ pācittiyaṃ.

Nissaggiya Pācittiya 17. Eḷaka lomadhovāpana
Yo pana bhikkhu aññātikāya bhikkhuniyā eḷaka lomāni dhovāpeyya vā rajāpeyya vā vijaṭāpeyya vā, nissaggiyaṃ pācittiyaṃ.

Nissaggiya Pācittiya 18. Rūpiya
Yo pana bhikkhu jātarūpa rajataṃ uggaṇheyya vā uggaṇhāpeyya vā upanikkhittaṃ vā sādiyeyya, nissaggiyaṃ pācittiyaṃ.

Nissaggiya Pācittiya 19. Rūpiyasaṃvohāra
Yo pana bhikkhu nānappakārakaṃ rūpiya saṃvohāraṃ samāpajjeyya, nissaggiyaṃ pācittiyaṃ.

Nissaggiya Pācittiya 20. Kayavikkaya
Yo pana bhikkhu nānappakārakaṃ kaya vikkayaṃ samāpajjeyya, nissaggiyaṃ pācittiyaṃ.

Kosiyavaggo dutiyo.

Nissaggiya Pācittiya 21. Patta
Dasa āha paramaṃ atireka patto dhāretabbo, taṃ atikkāmayato nissaggiyaṃ pācittiyaṃ.

Nissaggiya Pācittiya 22. Ūnapañcabandhana
Yo pana bhikkhu ūna pañca bandhanena pattena aññaṃ navaṃ pattaṃ cetāpeyya, nissaggiyaṃ pācittiyaṃ. Tena bhikkhunā so patto bhikkhu parisāya nissajjitabbo, yo ca tassā bhikkhu parisāya patta pariyanto, so tassa bhikkhuno padātabbo ayaṃ te bhikkhu patto yāva bhedanāya dhāretabbo iti, ayaṃ tattha sāmīci.

Nissaggiya Pācittiya 23. Bhesajja
Yāni kho pana tāni gilānānaṃ bhikkhūnaṃ paṭisāyanīyāni bhesajjāni, seyyathidaṃ - sappi navanītaṃ telaṃ madhu phāṇitaṃ, tāni paṭiggahetvā satta āha paramaṃ sannidhi kārakaṃ paribhuñjitabbāni, taṃ atikkāmayato nissaggiyaṃ pācittiyaṃ.

Nissaggiya Pācittiya 24. Vassikasāṭika
Māso seso gimhānaṃ iti bhikkhunā vassika sāṭika cīvaraṃ pariyesitabbaṃ, addha māso seso gimhānaṃ iti katvā nivāsetabbaṃ. Orena ce māso seso gimhānaṃ iti vassika sāṭika cīvaraṃ pariyeseyya, orena addha māso seso gimhānaṃ iti katvā nivāseyya, nissaggiyaṃ pācittiyaṃ.

Nissaggiya Pācittiya 25. Cīvaraacchindana
Yo pana bhikkhu bhikkhussa sāmaṃ cīvaraṃ datvā kupito anattamano acchindeyya vā acchindāpeyya vā, nissaggiyaṃ pācittiyaṃ.

Nissaggiya Pācittiya 26. Suttaviññatti
Yo pana bhikkhu sāmaṃ suttaṃ viññāpetvā tantavāyehi cīvaraṃ vāyāpeyya, nissaggiyaṃ pācittiyaṃ.

Nissaggiya Pācittiya 27. Mahāpesakāra
Bhikkhuṃ pana eva uddissa aññātako gahapati vā gahapatānī vā tanta vāyehi cīvaraṃ vāyāpeyya, tatra ce so bhikkhu pubbe appavārito tantavāye upasaṅkamitvā cīvare vikappaṃ āpajjeyya idaṃ kho, āvuso, cīvaraṃ maṃ uddissa viyyati, āyataṃ ca karotha, vitthataṃ ca, appitaṃ ca, suvītaṃ ca, suppavāyitaṃ ca, suvilekhitaṃ ca, suvitacchitaṃ ca karotha, api eva nāma mayaṃ api āyasmantānaṃ kiñci mattaṃ anupadajjeyyāma iti. Evaṃ ca so bhikkhu vatvā kiñci mattaṃ anupadajjeyya antamaso piṇḍapātamattaṃ api, nissaggiyaṃ pācittiyaṃ.

Nissaggiya Pācittiya 28. Accekacīvara
Dasa āha anāgataṃ kattika temāsika puṇṇamaṃ bhikkhuno pana eva acceka cīvaraṃ uppajjeyya, accekaṃ maññamānena bhikkhunā paṭiggahetabbaṃ, paṭiggahetvā yāva cīvara kāla samayaṃ nikkhipitabbaṃ. Tato ce uttari nikkhipeyya, nissaggiyaṃ pācittiyaṃ.

Nissaggiya Pācittiya 29. Sāsaṅka
Upavassaṃ kho pana kattika puṇṇamaṃ yāni kho pana tāni āraññakāni senāsanāni sāsaṅka sammatāni sappaṭibhayāni, tathā rūpesu bhikkhu sena asanesu viharanto ākaṅkhamāno tiṇṇaṃ cīvarānaṃ aññataraṃ cīvaraṃ antaraghare nikkhipeyya, siyā ca tassa bhikkhuno koci eva paccayo tena cīvarena vippavāsāya, chā ratta paramaṃ tena bhikkhunā tena cīvarena vippavasitabbaṃ. Tato ce uttari vippavaseyya aññatra bhikkhu sammutiyā, nissaggiyaṃ pācittiyaṃ.

Nissaggiya Pācittiya 30. Pariṇata
Yo pana bhikkhu jānaṃ saṅghikaṃ lābhaṃ pariṇataṃ attano pariṇāmeyya, nissaggiyaṃ pācittiyaṃ.

Pattavaggo tatiyo.

Uddiṭṭhā kho āyasmanto tiṃsa nissaggiyā pācittiyā dhammā. Tattha āyasmante pucchāmi, kacci ettha parisuddhā, dutiyaṃ api pucchāmi, kacci ettha parisuddhā, tatiyaṃ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṃ etaṃ dhārayāmi iti.

Nissaggiyapācittiyā niṭṭhitā

Suddhapācittiyā

Ime kho pana āyasmanto dvenavuti pācittiyā dhammā uddesaṃ āgacchanti.

Pācittiya 1. Musāvāda
Sampajāna musā vāde pācittiyaṃ.

Pācittiya 2. Omasavāda
Omasa vāde pācittiyaṃ.

Pācittiya 3. Pesuñña
Bhikkhu pesuññe pācittiyaṃ.

Pācittiya 4. Padasodhamma
Yo pana bhikkhu anupasampannaṃ padaso dhammaṃ vāceyya, pācittiyaṃ.

Pācittiya 5. Paṭhamasaha seyya
Yo pana bhikkhu anupasampannena uttari diratta tirattaṃ saha seyyaṃ kappeyya, pācittiyaṃ.

Pācittiya 6. Dutiyasaha seyya
Yo pana bhikkhu mātugāmena saha seyyaṃ kappeyya, pācittiyaṃ.

Pācittiya 7. Dhammadesanā
Yo pana bhikkhu mātugāmassa uttari cha pañca vācāhi dhammaṃ deseyya aññatra viññunā purisa viggahena, pācittiyaṃ.

Pācittiya 8. Bhūtārocana
Yo pana bhikkhu anupasampannassa uttari manussa dhammaṃ āroceyya, bhūtasmiṃ pācittiyaṃ.

Pācittiya 9. Duṭṭhullārocana
Yo pana bhikkhu bhikkhussa duṭṭhullaṃ āpattiṃ anupasampannassa āroceyya aññatra bhikkhu sammutiyā, pācittiyaṃ.

Pācittiya 10. Pathavīkhaṇana
Yo pana bhikkhu pathaviṃ khaṇeyya vā khaṇāpeyya vā pācittiyaṃ.

Musāvādavaggo paṭhamo

Pācittiya 11. Bhūtagāma
Bhūtagāma pātabyatāya pācittiyaṃ.

Pācittiya 12. Aññavādaka
Añña vādake, vihesake pācittiyaṃ.

Pācittiya 13. Ujjhāpanaka
Ujjhāpanake, khiyyanake pācittiyaṃ.

Pācittiya 14. Paṭhamasenāsana
Yo pana bhikkhu saṅghikaṃ mañcaṃ vā pīṭhaṃ vā bhisiṃ vā kocchaṃ vā ajjhokāse santharitvā vā santharāpetvā vā taṃ pakkamanto na eva uddhareyya, na uddharāpeyya, anāpucchaṃ vā gaccheyya, pācittiyaṃ.

Pācittiya 15. Dutiyasenāsana
Yo pana bhikkhu saṅghike vihāre seyyaṃ santharitvā vā santharāpetvā vā taṃ pakkamanto na eva uddhareyya, na uddharāpeyya, anāpucchaṃ vā gaccheyya, pācittiyaṃ.

Pācittiya 16. Anupakhajja
Yo pana bhikkhu saṅghike vihāre jānaṃ pubbupagataṃ bhikkhuṃ anupakhajja seyyaṃ kappeyya yassa sambādho bhavissati, so pakkamissati iti etaṃ eva paccayaṃ karitvā anaññaṃ, pācittiyaṃ.

Pācittiya 17. Nikkaḍḍhana
Yo pana bhikkhu bhikkhuṃ kupito anattamano saṅghikā vihārā nikkaḍḍheyya vā nikkaḍḍhāpeyya vā, pācittiyaṃ.

Pācittiya 18. Vehāsakuṭi
Yo pana bhikkhu saṅghike vihāre upari vehāsa kuṭiyā āhacca pādakaṃ mañcaṃ vā pīṭhaṃ vā abhinisīdeyya vā abhinipajjeyya vā, pācittiyaṃ.

Pācittiya 19. Mahallakavihāra
Mahallakaṃ pana bhikkhunā vihāraṃ kārayamānena yāva dvāra kosā aggaḷa ṭhapanāya āloka sandhi parikammāya dva ti chadanassa pariyāyaṃ appaharite ṭhitena adhiṭṭhātabbaṃ, tato ce uttari appaharitepi ṭhito adhiṭṭhaheyya, pācittiyaṃ.

Pācittiya 20. Sappāṇaka
Yo pana bhikkhu jānaṃ sappāṇakaṃ udakaṃ tiṇaṃ vā mattikaṃ vā siñceyya vā siñcāpeyya vā, pācittiyaṃ.

Bhūtagāmavaggo dutiyo

Pācittiya 21. Ovāda
Yo pana bhikkhu asammato bhikkhuniyo ovadeyya, pācittiyaṃ.

Pācittiya 22. Atthaṅgata
Sammato api ce bhikkhu atthaṅgate sūriye bhikkhuniyo ovadeyya, pācittiyaṃ.

Pācittiya 23. Bhikkhunupassaya
Yo pana bhikkhu bhikkhuna upassayaṃ upasaṅkamitvā bhikkhuniyo ovadeyya aññatra samayā, pācittiyaṃ. Tattha ayaṃ samayo, gilānā hoti bhikkhunī, ayaṃ tattha samayo.

Pācittiya 24. Āmisa
Yo pana bhikkhu evaṃ vadeyya āmisahetu therā bhikkhū bhikkhuniyo ovadanti iti, pācittiyaṃ.

Pācittiya 25. Cīvaradāna
Yo pana bhikkhu aññātikāya bhikkhuniyā cīvaraṃ dadeyya aññatra pārivattakā, pācittiyaṃ.

Pācittiya 26. Cīvarasibbana
Yo pana bhikkhu aññātikāya bhikkhuniyā cīvaraṃ sibbeyya vā sibbāpeyya vā, pācittiyaṃ.

Pācittiya 27. Saṃvidhāna
Yo pana bhikkhu bhikkhuniyā saddhiṃ saṃvidhāya eka addhānamaggaṃ paṭipajjeyya antamaso gāma antaraṃ api aññatra samayā, pācittiyaṃ. Tattha ayaṃ samayo, sattha gamanīyo hoti maggo, sāsaṅka sammato, sappaṭibhayo, ayaṃ tattha samayo.

Pācittiya 28. Nāvābhiruhana
Yo pana bhikkhu bhikkhuniyā saddhiṃ saṃvidhāya ekaṃ nāvaṃ abhiruheyya uddhaṃ gāminiṃ vā adhogāminiṃ vā aññatra tiriyaṃ taraṇāya, pācittiyaṃ.

Pācittiya 29. Paripācita
Yo pana bhikkhu jānaṃ bhikkhunī paripācitaṃ piṇḍapātaṃ bhuñjeyya aññatra pubbe gihi samārambhā, pācittiyaṃ.

Pācittiya 30. Rahonisajja
Yo pana bhikkhu bhikkhuniyā saddhiṃ eko ekāya raho nisajjaṃ kappeyya, pācittiyaṃ.

Ovādavaggo tatiyo

Pācittiya 31. Āvasathapiṇḍa
Agilānena bhikkhunā eko āvasatha piṇḍo bhuñjitabbo. Tato ce uttari bhuñjeyya, pācittiyaṃ.

Pācittiya 32. Gaṇabhojana
Gaṇa bhojane aññatra samayā pācittiyaṃ. Tattha ayaṃ samayo, gilāna samayo, cīvara dāna samayo, cīva rakāra samayo, addhāna gamana samayo, nāva abhiruhana samayo, mahā samayo, samaṇa bhatta samayo, ayaṃ tattha samayo.

Pācittiya 33. Paramparabhojana
Parampara bhojane aññatra samayā pācittiyaṃ. Tattha ayaṃ samayo, gilāna samayo, cīvara dāna samayo, cīva rakāra samayo, ayaṃ tattha samayo.

Pācittiya 34. Kāṇamātu
Bhikkhuṃ pana eva kulaṃ upagataṃ pūvehi vā manthehi vā abhihaṭṭhuṃ pavāreyya, ākaṅkhamānena bhikkhunā dva ti patta pūrā paṭiggahetabbā. Tato ce uttari paṭiggaṇheyya, pācittiyaṃ. Dvattipattapūre paṭiggahetvā tato nīharitvā bhikkhūhi saddhiṃ saṃvibhajitabbaṃ, ayaṃ tattha sāmīci.

Pācittiya 35. Paṭhamapavāraṇā
Yo pana bhikkhu bhuttāvī pavārito anatirittaṃ khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.

Pācittiya 36. Dutiyapavāraṇā
Yo pana bhikkhu bhikkhuṃ bhuttāviṃ pavāritaṃ anatirittena khādanīyena vā bhojanīyena vā abhihaṭṭhuṃ pavāreyya handa bhikkhu khāda vā bhuñja va iti jānaṃ āsādana apekkho, bhuttasmiṃ pācittiyaṃ.

Pācittiya 37. Vikālabhojana
Yo pana bhikkhu vikāle khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.

Pācittiya 38. Sannidhikāraka
Yo pana bhikkhu sannidhi kārakaṃ khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.

Pācittiya 39. Paṇītabhojana
Yāni kho pana tāni paṇīta bhojanāni, seyyatha idaṃ - sappi, navanītaṃ, telaṃ, madhu, phāṇitaṃ, maccho, maṃsaṃ, khīraṃ, dadhi. Yo pana bhikkhu eva rūpāni paṇīta bhojanāni agilāno attano atthāya viññāpetvā bhuñjeyya, pācittiyaṃ.

Pācittiya 40. Dantapona
Yo pana bhikkhu adinnaṃ mukha dvāraṃ āhāraṃ āhareyya aññatra udaka danta ponā, pācittiyaṃ.

Bhojanavaggo catuttho

Pācittiya 41. Acelaka
Yo pana bhikkhu acelakassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dadeyya, pācittiyaṃ.

Pācittiya 42. Uyyojana
Yo pana bhikkhu bhikkhuṃ ehi āvuso, gāmaṃ vā nigamaṃ vā piṇḍāya pavisissāma iti tassa dāpetvā vā adāpetvā vā uyyojeyya gaccha āvuso, na me tayā saddhiṃ kathā vā nisajjā vā phāsu hoti, ekakassa me kathā vā nisajjā vā phāsu hoti iti etaṃ eva paccayaṃ karitvā anaññaṃ, pācittiyaṃ.

Pācittiya 43. Sabhojana
Yo pana bhikkhu sabhojane kule anupakhajja nisajjaṃ kappeyya, pācittiyaṃ.

Pācittiya 44. Rahopaṭicchanna
Yo pana bhikkhu mātugāmena saddhiṃ raho paṭicchanne āsane nisajjaṃ kappeyya, pācittiyaṃ.

Pācittiya 45. Rahonisajja
Yo pana bhikkhu mātugāmena saddhiṃ eko ekāya raho nisajjaṃ kappeyya, pācittiyaṃ.

Pācittiya 46. Cāritta
Yo pana bhikkhu nimantito sabhatto samāno santaṃ bhikkhuṃ anāpucchā purebhattaṃ vā pacchābhattaṃ vā kulesu cārittaṃ āpajjeyya aññatra samayā, pācittiyaṃ. Tattha ayaṃ samayo, cīvara dāna samayo, cīva rakāra samayo, ayaṃ tattha samayo.

Pācittiya 47. Mahānāma
Agilānena bhikkhunā catu māsa paccaya pavāraṇā sāditabbā aññatra puna pavāraṇāya, aññatra nicca pavāraṇāya. Tato ce uttari sādiyeyya, pācittiyaṃ.

Pācittiya 48. Uyyuttasenā
Yo pana bhikkhu uyyuttaṃ senaṃ dassanāya gaccheyya aññatra tathārūpa paccayā, pācittiyaṃ.

Pācittiya 49. Senāvāsa
Siyā ca tassa bhikkhuno koci eva paccayo senaṃ gamanāya, diratta tirattaṃ tena bhikkhunā senāya vasitabbaṃ. Tato ce uttari vaseyya, pācittiyaṃ.

Pācittiya 50. Uyyodhika
Diratta tirattaṃ ce bhikkhu senāya vasamāno uyyodhikaṃ vā bala aggaṃ vā senā byūhaṃ vā anīka dassanaṃ vā gaccheyya, pācittiyaṃ.

Acelakavaggo pañcamo

Pācittiya 51. Surāpāna
Surā meraya pāne pācittiyaṃ.

Pācittiya 52. Aṅgulipatodaka
Aṅguli patodake pācittiyaṃ.

Pācittiya 53. Hasadhamma
Udake hasa dhamme pācittiyaṃ.

Pācittiya 54. Anādariya
Anādariye pācittiyaṃ.

Pācittiya 55. Bhiṃsāpana
Yo pana bhikkhu bhikkhuṃ bhiṃsāpeyya, pācittiyaṃ.

Pācittiya 56. Joti
Yo pana bhikkhu agilāno visibbana apekkho jotiṃ samādaheyya vā samādahāpeyya vā aññatra tathārūpa paccayā, pācittiyaṃ.

Pācittiya 57. Nahāna
Yo pana bhikkhu orena addha māsaṃ nahāyeyya aññatra samayā, pācittiyaṃ. Tattha ayaṃ samayo diyaḍḍho māso seso gimhānaṃ iti vassānassa paṭhamo māso iti ete aḍḍhateyya māsā uṇhasamayo, pariḷāha samayo, gilāna samayo, kamma samayo, addhāna gamana samayo, vāta vuṭṭhi samayo, ayaṃ tattha samayo.

Pācittiya 58. Dubbaṇṇakaraṇa
Navaṃ pana bhikkhunā cīvaralābhena tiṇṇaṃ dubbaṇṇa karaṇānaṃ aññataraṃ dubbaṇṇa karaṇaṃ ādātabbaṃ nīlaṃ vā kaddamaṃ vā kāḷa sāmaṃ vā. Anādā ce bhikkhu tiṇṇaṃ dubbaṇṇa karaṇānaṃ aññataraṃ dubbaṇṇa karaṇaṃ navaṃ cīvaraṃ paribhuñjeyya, pācittiyaṃ.

Pācittiya 59. Vikappana
Yo pana bhikkhu bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṃ cīvaraṃ vikappetvā appaccuddhāraṇaṃ paribhuñjeyya, pācittiyaṃ.

Pācittiya 60. Apanidhāna
Yo pana bhikkhu bhikkhussa pattaṃ vā cīvaraṃ vā nisīdanaṃ vā sūcigharaṃ vā kāya bandhanaṃ vā apanidheyya vā apanidhāpeyya vā antamaso hasa apekkho api, pācittiyaṃ.

Surāpānavaggo chaṭṭho

Pācittiya 61. Sañcicca
Yo pana bhikkhu sañcicca pāṇaṃ jīvitā voropeyya, pācittiyaṃ.

Pācittiya 62. Sappāṇaka
Yo pana bhikkhu jānaṃ sappāṇakaṃ udakaṃ paribhuñjeyya, pācittiyaṃ.

Pācittiya 63. Ukkoṭana
Yo pana bhikkhu jānaṃ yathā dhammaṃ nihata adhikaraṇaṃ punakammāya ukkoṭeyya, pācittiyaṃ.

Pācittiya 64. Duṭṭhulla
Yo pana bhikkhu bhikkhussa jānaṃ duṭṭhullaṃ āpattiṃ paṭicchādeyya, pācittiyaṃ.

Pācittiya 65. Ūnavīsativassa
Yo pana bhikkhu jānaṃ ūna vīsati vassaṃ puggalaṃ upasampādeyya, so ca puggalo anupasampanno, te ca bhikkhū gārayhā, idaṃ tasmiṃ pācittiyaṃ.

Pācittiya 66. Theyyasattha
Yo pana bhikkhu jānaṃ theyya satthena saddhiṃ saṃvidhāya eka addhānamaggaṃ paṭipajjeyya antamaso gāmantaraṃ api, pācittiyaṃ.

Pācittiya 67. Saṃvidhāna
Yo pana bhikkhu mātugāmena saddhiṃ saṃvidhāya eka addhāna maggaṃ paṭipajjeyya antamaso gāma antaraṃ api, pācittiyaṃ.

Pācittiya 68. Ariṭṭha
Yo pana bhikkhu evaṃ vadeyya tatha ahaṃ bhagavatā dhammaṃ desitaṃ ājānāmi, yathā ye ime antarāyikā dhammā vuttā bhagavatā, te paṭisevato na alaṃ antarāyāya iti, so bhikkhu bhikkhūhi evaṃ assa vacanīyo ma āyasmā evaṃ avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya, aneka pariyāyena āvuso antarāyikā dhammā antarāyikā vuttā bhagavatā, alaṃ ca pana te paṭisevato antarāyāya iti. Evaṃ ca so bhikkhu bhikkhūhi vuccamāno tatha eva paggaṇheyya, so bhikkhu bhikkhūhi yāvatatiyaṃ samanubhāsitabbo tassa paṭinissaggāya. Yāvatatiyaṃ ce samanubhāsiyamāno taṃ paṭinissajjeyya, iti etaṃ kusalaṃ. No ce paṭinissajjeyya, pācittiyaṃ.

Pācittiya 69. Ukkhittasambhoga
Yo pana bhikkhu jānaṃ tathā vādinā bhikkhunā akaṭa anudhammena taṃ diṭṭhiṃ appaṭinissaṭṭhena saddhiṃ sambhuñjeyya vā, saṃvaseyya vā, saha vā seyyaṃ kappeyya, pācittiyaṃ.

Pācittiya 70. Kaṇṭaka
Samaṇuddeso api ce evaṃ vadeyya tatha ahaṃ bhagavatā dhammaṃ desitaṃ ājānāmi, yathā ye ime antarāyikā dhammā vuttā bhagavatā, te paṭisevato na alaṃ antarāyāya iti, so samaṇuddeso bhikkhūhi evaṃ assa vacanīyo mā āvuso, samaṇa uddesa evaṃ avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya, aneka pariyāyena āvuso, samaṇuddesa antarāyikā dhammā antarāyikā vuttā bhagavatā, alaṃ ca pana te paṭisevato antarāyāya iti, evaṃ ca so samaṇuddeso bhikkhūhi vuccamāno tatha eva paggaṇheyya, so samaṇuddeso bhikkhūhi evaṃ assa vacanīyo ajja agge te, āvuso, samaṇa uddesa na ca eva so bhagavā satthā apadisitabbo, yaṃ api caññe samaṇuddesā labhanti bhikkhūhi saddhiṃ diratta tirattaṃ saha seyyaṃ, sā api te na atthi, cara pire, vinassa iti. Yo pana bhikkhu jānaṃ tathānāsitaṃ samaṇuddesaṃ upalāpeyya vā, upaṭṭhāpeyya vā, sambhuñjeyya vā, saha vā seyyaṃ kappeyya, pācittiyaṃ.

Sappāṇakavaggo sattamo

Pācittiya 71. Sahadhammika
Yo pana bhikkhu bhikkhūhi saha dhammikaṃ vuccamāno evaṃ vadeyya na tāva ahaṃ, āvuso, etasmiṃ sikkhāpade sikkhissāmi, yāva na aññaṃ bhikkhuṃ byattaṃ vinaya dharaṃ paripucchāmi iti, pācittiyaṃ. Sikkhamānena, bhikkhave, bhikkhunā aññātabbaṃ paripucchitabbaṃ paripañhitabbaṃ, ayaṃ tattha sāmīci.

Pācittiya 72. Vilekhana
Yo pana bhikkhu pātimokkhe uddissamāne evaṃ vadeyya kiṃ pana imehi khudda anukhuddakehi sikkhāpadehi uddiṭṭhehi, yāva eva kukkuccāya vihesāya vilekhāya saṃvattanti iti, sikkhāpada vivaṇṇake pācittiyaṃ.

Pācittiya 73. Mohana
Yo pana bhikkhu anvaddha māsaṃ pātimokkhe uddissamāne evaṃ vadeyya idāna eva kho ahaṃ jānāmi, ayaṃ api kira dhammo sutta āgato sutta pariyāpanno anvaddha māsaṃ uddesaṃ āgacchati iti. Taṃ ce bhikkhuṃ aññe bhikkhū jāneyyuṃ nisinna pubbaṃ iminā bhikkhunā dvattikkhattuṃ pātimokkhe uddissamāne, ko pana vādo bhiyyo, na ca tassa bhikkhuno aññāṇakena mutti atthi, yaṃ ca tattha āpattiṃ āpanno, taṃ ca yathā dhammo kāretabbo, uttari ca assa moho āropetabbo tassa te, āvuso, alābhā, tassa te dulladdhaṃ, yaṃ tvaṃ pātimokkhe uddissamānena sādhukaṃ aṭṭhiṃ katvā manasi karosi iti, idaṃ tasmiṃ mohanake pācittiyaṃ.

Pācittiya 74. Pahāra
Yo pana bhikkhu bhikkhussa kupito anattamano pahāraṃ dadeyya, pācittiyaṃ.

Pācittiya 75. Talasattika
Yo pana bhikkhu bhikkhussa kupito anattamano talasattikaṃ uggireyya, pācittiyaṃ.

Pācittiya 76. Amūlaka
Yo pana bhikkhu bhikkhuṃ amūlakena saṅghādisesena anuddhaṃseyya, pācittiyaṃ.

Pācittiya 77. Sañcicca
Yo pana bhikkhu bhikkhussa sañcicca kukkuccaṃ upadaheyya iti assa muhuttaṃ api aphāsu bhavissati iti etaṃ eva paccayaṃ karitvā anaññaṃ, pācittiyaṃ.

Pācittiya 78. Upassuti
Yo pana bhikkhu bhikkhūnaṃ bhaṇḍana jātānaṃ kalaha jātānaṃ vivāda apannānaṃ upassutiṃ tiṭṭheyya yaṃ ime bhaṇissanti, taṃ sossāmi iti etaṃ eva paccayaṃ karitvā anaññaṃ, pācittiyaṃ.

Pācittiya 79. Kammappaṭibāhana
Yo pana bhikkhu dhammikānaṃ kammānaṃ chandaṃ datvā pacchā khīyana dhammaṃ āpajjeyya, pācittiyaṃ.

Pācittiya 80. Chandaṃadatvāgamana
Yo pana bhikkhu saṅghe vinicchaya kathāya vattamānāya chandaṃ adatvā uṭṭhāya āsanā pakkameyya, pācittiyaṃ.

Pācittiya 81. Dubbala
Yo pana bhikkhu samaggena saṅghena cīvaraṃ datvā pacchā khīyana dhammaṃ āpajjeyya yathā santhutaṃ bhikkhū saṅghikaṃ lābhaṃ pariṇāmenti iti, pācittiyaṃ.

Pācittiya 82. Pariṇāmana
Yo pana bhikkhu jānaṃ saṅghikaṃ lābhaṃ pariṇataṃ puggalassa pariṇāmeyya, pācittiyaṃ.

Sahadhammikavaggo aṭṭhamo

Pācittiya 83. Antepura
Yo pana bhikkhu rañño khattiyassa muddha abhisittassa anikkhanta rājake aniggata ratanake pubbe appaṭisaṃvidito inda khīlaṃ atikkāmeyya, pācittiyaṃ.

Pācittiya 84. Ratana
Yo pana bhikkhu ratanaṃ vā ratana sammataṃ vā aññatra ajjhārāmā vā ajjhāvasathā vā uggaṇheyya vā uggaṇhāpeyya vā, pācittiyaṃ. Ratanaṃ vā pana bhikkhunā ratana sammataṃ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṃ yassa bhavissati, so harissati iti, ayaṃ tattha sāmīci.

Pācittiya 85. Vikālagāmappavesana
Yo pana bhikkhu santaṃ bhikkhuṃ anāpucchā vikāle gāmaṃ paviseyya aññatra tathārūpā accāyikā karaṇīyā, pācittiyaṃ.

Pācittiya 86. Sūcighara
Yo pana bhikkhu aṭṭhi mayaṃ vā danta mayaṃ vā visāṇa mayaṃ vā sūci gharaṃ kārāpeyya, bhedanakaṃ pācittiyaṃ.

Pācittiya 87. Mañcapīṭha
Navaṃ pana bhikkhunā mañcaṃ vā pīṭhaṃ vā kārayamānena aṭṭha aṅgula pādakaṃ kāretabbaṃ sugata aṅgulena aññatra heṭṭhimāya aṭaniyā. Taṃ atikkāmayato chedanakaṃ pācittiyaṃ.

Pācittiya 88. Tūlonaddha
Yo pana bhikkhu mañcaṃ vā pīṭhaṃ vā tūla onaddhaṃ kārāpeyya, uddālanakaṃ pācittiyaṃ.

Pācittiya 89. Nisīdana
Nisīdanaṃ pana bhikkhunā kārayamānena pamāṇikaṃ kāretabbaṃ, tatridaṃ pamāṇaṃ, dīghaso dve vidatthiyo sugata vidatthiyā, tiriyaṃ diyaḍḍhaṃ, dasā vidatthi. Taṃ atikkāmayato chedanakaṃ pācittiyaṃ.

Pācittiya 90. Kaṇḍuppaṭicchādi
Kaṇḍu paṭicchādiṃ pana bhikkhunā kārayamānena pamāṇikā kāretabbā, tatridaṃ pamāṇaṃ, dīghaso catasso vidatthiyo sugata vidatthiyā, tiriyaṃ dve vidatthiyo. Taṃ atikkāmayato chedanakaṃ pācittiyaṃ.

Pācittiya 91. Vassikasāṭika
Vassika sāṭikaṃ pana bhikkhunā kārayamānena pamāṇikā kāretabbā, tatridaṃ pamāṇaṃ, dīghaso cha vidatthiyo sugata vidatthiyā, tiriyaṃ aḍḍhateyyā. Taṃ atikkāmayato chedanakaṃ pācittiyaṃ.

Pācittiya 92. Nanda
Yo pana bhikkhu sugata cīvara pamāṇaṃ cīvaraṃ kārāpeyya, atirekaṃ vā, chedanakaṃ pācittiyaṃ. Tatra idaṃ sugatassa sugata cīvara pamāṇaṃ, dīghaso nava vidatthiyo sugata vidatthiyā, tiriyaṃ cha vidatthiyo, idaṃ sugatassa sugata cīvara pamāṇaṃ iti.

Ratanavaggo navamo

Uddiṭṭhā kho āyasmanto dvenavuti pācittiyā dhammā. Tattha āyasmante pucchāmi, kacci ettha parisuddhā, dutiyaṃ api pucchāmi, kacci ettha parisuddhā, tatiyaṃ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṃ etaṃ dhārayāmi iti.

Pācittiyā niṭṭhitā

Pāṭidesanīya

Ime kho pana āyasmanto cattāro pāṭidesanīyā dhammā uddesaṃ āgacchanti.

Pāṭidesanīya 1. Paṭhamapāṭidesanīya
Yo pana bhikkhu aññātikāya bhikkhuniyā antaragharaṃ paviṭṭhāya hatthato khādanīyaṃ vā bhojanīyaṃ vā sahatthā paṭiggahetvā khādeyya vā bhuñjeyya vā, paṭidesetabbaṃ tena bhikkhunā gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ, taṃ paṭidesemi iti.

Pāṭidesanīya 2. Dutiyapāṭidesanīya
Bhikkhū pana eva kulesu nimantitā bhuñjanti, tatra ce sā bhikkhunī vosāsamāna rūpā ṭhitā hoti idha sūpaṃ detha, idha odanaṃ detha iti. Tehi bhikkhūhi sā bhikkhunī apasādetabbā apasakka tāva bhagini, yāva bhikkhū bhuñjanti iti. Ekassa api ce bhikkhuno na paṭibhāseyya taṃ bhikkhuniṃ apasādetuṃ apasakka tāva bhagini, yāva bhikkhū bhuñjanti iti, paṭidesetabbaṃ tehi bhikkhūhi gārayhaṃ, āvuso, dhammaṃ āpajjimhā asappāyaṃ pāṭidesanīyaṃ, taṃ paṭidesema iti.

Pāṭidesanīya 3. Tatiyapāṭidesanīya
Yāni kho pana tāni sekkha sammatāni kulāni, yo pana bhikkhu tathārūpesu sekkha sammatesu kulesu pubbe animantito agilāno khādanīyaṃ vā, bhojanīyaṃ vā sahatthā paṭiggahetvā khādeyya vā, bhuñjeyya vā, paṭidesetabbaṃ tena bhikkhunā gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ, taṃ paṭidesemi iti.

Pāṭidesanīya 4. Catutthapāṭidesanīya
Yāni kho pana tāni āraññakāni senāsanāni sāsaṅka sammatāni sappaṭibhayāni, yo pana bhikkhu tathārūpesu senāsanesu pubbe appaṭisaṃviditaṃ khādanīyaṃ vā, bhojanīyaṃ vā ajjhārāme sahatthā paṭiggahetvā agilāno khādeyya vā, bhuñjeyya vā, paṭidesetabbaṃ tena bhikkhunā gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ, taṃ paṭidesemi iti.

Uddiṭṭhā kho āyasmanto cattāro pāṭidesanīyā dhammā. Tattha āyasmante pucchāmi, kacci ettha parisuddhā, dutiyaṃ api pucchāmi, kacci ettha parisuddhā, tatiyaṃ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṃ etaṃ dhārayāmi iti.

Pāṭidesanīyā niṭṭhitā

Sekhiya

Ime kho pana āyasmanto sekhiyā dhammā uddesaṃ āgacchanti.

Sekhiya 1. Parimaṇḍala
Parimaṇḍalaṃ nivāsessāmi iti sikkhā karaṇīyā.

Sekhiya 2.
Parimaṇḍalaṃ pārupissāmi iti sikkhā karaṇīyā.

Sekhiya 3. Suppaṭicchanna
Suppaṭicchanno antaraghare gamissāmi iti sikkhā karaṇīyā.

Sekhiya 4.
Suppaṭicchanno antaraghare nisīdissāmi iti sikkhā karaṇīyā.

Sekhiya 5. Susaṃvuta
Susaṃvuto antaraghare gamissāmi iti sikkhā karaṇīyā.

Sekhiya 6.
Susaṃvuto antaraghare nisīdissāmi iti sikkhā karaṇīyā.

Sekhiya 7. Okkhittacakkhu
Okkhitta cakkhu antaraghare gamissāmi iti sikkhā karaṇīyā.

Sekhiya 8.
Okkhitta cakkhu antaraghare nisīdissāmi iti sikkhā karaṇīyā.

Sekhiya 9. Ukkhittaka
Na ukkhittakāya antaraghare gamissāmi iti sikkhā karaṇīyā.

Sekhiya 10.
Na ukkhittakāya antaraghare nisīdissāmi iti sikkhā karaṇīyā.

Parimaṇḍalavaggo paṭhamo

Sekhiya 11. Ujjagghika
Na ujjagghikāya antaraghare gamissāmi iti sikkhā karaṇīyā.

Sekhiya 12.
Na ujjagghikāya antaraghare nisīdissāmi iti sikkhā karaṇīyā.

Sekhiya 13. Uccasadda
Appasaddo antaraghare gamissāmi iti sikkhā karaṇīyā.

Sekhiya 14.
Appasaddo antaraghare nisīdissāmi iti sikkhā karaṇīyā.

Sekhiya 15. Kāyappacālaka
Na kāya pacālakaṃ antaraghare gamissāmi iti sikkhā karaṇīyā.

Sekhiya 16.
Na kāya pacālakaṃ antaraghare nisīdissāmi iti sikkhā karaṇīyā.

Sekhiya 17. Bāhuppacālaka
Na bāhu pacālakaṃ antaraghare gamissāmi iti sikkhā karaṇīyā.

Sekhiya 18.
Na bāhu pacālakaṃ antaraghare nisīdissāmi iti sikkhā karaṇīyā.

Sekhiya 19. Sīsappacālaka
Na sīsappacālakaṃ antaraghare gamissāmi iti sikkhā karaṇīyā.

Sekhiya 20.
Na sīsa pacālakaṃ antaraghare nisīdissāmi iti sikkhā karaṇīyā.

Ujjagghikavaggo dutiyo

Sekhiya 21. Khambhakata
Na khambhakato antaraghare gamissāmi iti sikkhā karaṇīyā.

Sekhiya 22.
Na khambhakato antaraghare nisīdissāmi iti sikkhā karaṇīyā.

Sekhiya 23. Oguṇṭhita
Na oguṇṭhito antaraghare gamissāmi iti sikkhā karaṇīyā.

Sekhiya 24.
Na oguṇṭhito antaraghare nisīdissāmi iti sikkhā karaṇīyā.

Sekhiya 25. Ukkuṭika
Na ukkuṭikāya antaraghare gamissāmi iti sikkhā karaṇīyā.

Sekhiya 26. Pallatthika
Na pallatthikāya antaraghare nisīdissāmi iti sikkhā karaṇīyā.

Sekhiya 27. Sakkaccapaṭiggahaṇa
Sakkaccaṃ piṇḍapātaṃ paṭiggahessāmi iti sikkhā karaṇīyā.

Sekhiya 28. Pattasaññīpaṭiggahaṇa
Pattasaññī piṇḍapātaṃ paṭiggahessāmi iti sikkhā karaṇīyā.

Sekhiya 29. Samasūpakapaṭiggahaṇa
Samasūpakaṃ piṇḍapātaṃ paṭiggahessāmi iti sikkhā karaṇīyā.

Sekhiya 30. Samatittika
Samatittikaṃ piṇḍapātaṃ paṭiggahessāmi iti sikkhā karaṇīyā.

Khambhakatavaggo tatiyo

Sekhiya 31. Sakkaccabhuñjana
Sakkaccaṃ piṇḍapātaṃ bhuñjissāmi iti sikkhā karaṇīyā.

Sekhiya 32. Pattasaññībhuñjana
Pattasaññī piṇḍapātaṃ bhuñjissāmi iti sikkhā karaṇīyā.

Sekhiya 33. Sapadāna
Sapadānaṃ piṇḍapātaṃ bhuñjissāmi iti sikkhā karaṇīyā.

Sekhiya 34. Samasūpaka
Samasūpakaṃ piṇḍapātaṃ bhuñjissāmi iti sikkhā karaṇīyā.

Sekhiya 35. Nathūpakata
Na thūpakato omadditvā piṇḍapātaṃ bhuñjissāmi iti sikkhā karaṇīyā.

Sekhiya 36. Odanappaṭicchādana
Na sūpaṃ vā byañjanaṃ vā odanena paṭicchādessāmi bhiyyo kamyataṃ upādāyāti sikkhā karaṇīyā.

Sekhiya 37. Sūpodanaviññatti
Na sūpaṃ vā odanaṃ vā agilāno attano atthāya viññāpetvā bhuñjissāmi iti sikkhā karaṇīyā.

Sekhiya 38. Ujjhānasaññī
Na ujjhānasaññī paresaṃ pattaṃ olokessāmi iti sikkhā karaṇīyā.

Sekhiya 39. Kabaḷa
Na atimahantaṃ kabaḷaṃ karissāmi iti sikkhā karaṇīyā.

Sekhiya 40. Ālopa
Parimaṇḍalaṃ ālopaṃ karissāmi iti sikkhā karaṇīyā.

Sakkaccavaggo catuttho

Sekhiya 41. Anāhaṭa
Na anāhaṭe kabaḷe mukha dvāraṃ vivarissāmi iti sikkhā karaṇīyā.

Sekhiya 42. Bhuñjamāna
Na bhuñjamāno sabba hatthaṃ mukhe pakkhipissāmi iti sikkhā karaṇīyā.

Sekhiya 43. Sakabaḷa
Na sakabaḷena mukhena byāharissāmi iti sikkhā karaṇīyā.

Sekhiya 44. Piṇḍukkhepaka
Na piṇḍa ukkhepakaṃ bhuñjissāmi iti sikkhā karaṇīyā.

Sekhiya 45. Kabaḷāvacchedaka
Na kabaḷa avacchedakaṃ bhuñjissāmi iti sikkhā karaṇīyā.

Sekhiya 46. Avagaṇḍakāraka
Na avagaṇḍa kārakaṃ bhuñjissāmi iti sikkhā karaṇīyā.

Sekhiya 47. Hatthaniddhunaka
Na hattha niddhunakaṃ bhuñjissāmi iti sikkhā karaṇīyā.

Sekhiya 48. Sitthāvakāraka
Na sittha avakārakaṃ bhuñjissāmi iti sikkhā karaṇīyā.

Sekhiya 49. Jivhānicchāraka
Na jivhā nicchārakaṃ bhuñjissāmi iti sikkhā karaṇīyā.

Sekhiya 50. Capucapukāraka
Na capucapu kārakaṃ bhuñjissāmi iti sikkhā karaṇīyā.

Kabaḷavaggo pañcamo

Sekhiya 51. Surusurukāraka
Na surusuru kārakaṃ bhuñjissāmi iti sikkhā karaṇīyā.

Sekhiya 52. Hatthanillehaka
Na hattha nillehakaṃ bhuñjissāmi iti sikkhā karaṇīyā.

Sekhiya 53. Pattanillehaka
Na patta nillehakaṃ bhuñjissāmi iti sikkhā karaṇīyā.

Sekhiya 54. Oṭṭhanillehaka
Na oṭṭha nillehakaṃ bhuñjissāmi iti sikkhā karaṇīyā.

Sekhiya 55. Sāmisa
Na sāmisena hatthena pānīya thālakaṃ paṭiggahessāmi iti sikkhā karaṇīyā.

Sekhiya 56. Sasitthaka
Na sasitthakaṃ patta dhovanaṃ antaraghare chaḍḍessāmi iti sikkhā karaṇīyā.

Sekhiya 57. Chattapāṇi
Na chatta pāṇissa agilāna ssa dhammaṃ desessāmi iti sikkhā karaṇīyā.

Sekhiya 58. Daṇḍapāṇi
Na daṇḍa pāṇissa agilāna ssa dhammaṃ desessāmi iti sikkhā karaṇīyā.

Sekhiya 59. Satthapāṇi
Na sattha pāṇissa agilāna ssa dhammaṃ desessāmi iti sikkhā karaṇīyā.

Sekhiya 60. Āvudhapāṇi
Na āvudha pāṇissa agilāna ssa dhammaṃ desessāmi iti sikkhā karaṇīyā.

Surusuruvaggo chaṭṭho

Sekhiya 61. Pāduka
Na pāduka āruḷhassa agilāna ssa dhammaṃ desessāmi iti sikkhā karaṇīyā.

Sekhiya 62. Upāhana
Na upāhana āruḷhassa agilāna ssa dhammaṃ desessāmi iti sikkhā karaṇīyā.

Sekhiya 63. Yāna
Na yāna gatassa agilāna ssa dhammaṃ desessāmi iti sikkhā karaṇīyā.

Sekhiya 64. Sayana
Na sayana gatassa agilāna ssa dhammaṃ desessāmi iti sikkhā karaṇīyā.

Sekhiya 65. Pallatthika
Na pallatthikāya nisinnassa agilāna ssa dhammaṃ desessāmi iti sikkhā karaṇīyā.

Sekhiya 66. Veṭhita
Na veṭhita sīsassa agilāna ssa dhammaṃ desessāmi iti sikkhā karaṇīyā.

Sekhiya 67. Oguṇṭhita
Na oguṇṭhita sīsassa agilāna ssa dhammaṃ desessāmi iti sikkhā karaṇīyā.

Sekhiya 68. Chamā
Na chamāyaṃ nisīditvā āsane nisinnassa agilāna ssa dhammaṃ desessāmi iti sikkhā karaṇīyā.

Sekhiya 69. Nīcāsana
Na nīce āsane nisīditvā ucce āsane nisinnassa agilāna ssa dhammaṃ desessāmi iti sikkhā karaṇīyā.

Sekhiya 70. Ṭhita
Na ṭhito nisinnassa agilāna ssa dhammaṃ desessāmi iti sikkhā karaṇīyā.

Sekhiya 71. Pacchatogamana
Na pacchato gacchanto purato gacchantassa agilāna ssa dhammaṃ desessāmi iti sikkhā karaṇīyā.

Sekhiya 72. Uppathenagamana
Na uppathena gacchanto pathena gacchantassa agilāna ssa dhammaṃ desessāmi iti sikkhā karaṇīyā.

Sekhiya 73. Ṭhitouccāra
Na ṭhito agilāno uccāraṃ vā passāvaṃ vā karissāmi iti sikkhā karaṇīyā.

Sekhiya 74. Hariteuccāra
Na harite agilāno uccāraṃ vā passāvaṃ vā kheḷaṃ vā karissāmi iti sikkhā karaṇīyā.

Sekhiya 75. Udakeuccāra
Na udake agilāno uccāraṃ vā passāvaṃ vā kheḷaṃ vā karissāmi iti sikkhā karaṇīyā.

Pādukavaggo sattamo

Uddiṭṭhā kho āyasmanto sekhiyā dhammā. Tattha āyasmante pucchāmi, kacci ettha parisuddhā, dutiyaṃ api pucchāmi, kacci ettha parisuddhā, tatiyaṃ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṃ etaṃ dhārayāmi iti.

Sekhiyā niṭṭhitā

Adhikaraṇasamathā

Ime kho pana āyasmanto satta adhikaraṇa samathā dhammā uddesaṃ āgacchanti.

Uppanna uppannānaṃ adhikaraṇānaṃ samathāya vūpasamāya:

Adhikaraṇasamatha 1
Sammukhā vinayo dātabbo.

Adhikaraṇasamatha 2
Sati vinayo dātabbo.

Adhikaraṇasamatha 3
Amūḷha vinayo dātabbo.

Adhikaraṇasamatha 4
Paṭiññāya kāretabbaṃ.

Adhikaraṇasamatha 5
Yebhuyyasikā.

Adhikaraṇasamatha 6
Tassapāpiyasikā.

Adhikaraṇasamatha 7
Tiṇavatthārako iti.

Uddiṭṭhā kho āyasmanto satta adhikaraṇa samathā dhammā. Tattha āyasmante pucchāmi, kacci ettha parisuddhā, dutiyaṃ api pucchāmi, kacci ettha parisuddhā, tatiyaṃ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṃ etaṃ dhārayāmi iti.

Adhikaraṇasamathā niṭṭhitā

Uddiṭṭhaṃ kho āyasmanto nidānaṃ, uddiṭṭhā cattāro pārājikā dhammā, uddiṭṭhā terasa saṅghādisesā dhammā, uddiṭṭhā dve aniyatā dhammā, uddiṭṭhā tiṃsa nissaggiyā pācittiyā dhammā, uddiṭṭhā dvenavuti pācittiyā dhammā, uddiṭṭhā cattāro pāṭidesanīyā dhammā, uddiṭṭhā sekhiyā dhammā, uddiṭṭhā satta adhikaraṇasamathā dhammā. 

Ettakaṃ tassa bhagavato sutta āgataṃ sutta pariyāpannaṃ anvaddha māsaṃ uddesaṃ āgacchati. Tattha sabbehi eva samaggehi sammodamānehi avivadamānehi sikkhitabbanti.

Vitthāra uddeso pañcamo.

Bhikkhu pātimokkhaṃ niṭṭhitaṃ
